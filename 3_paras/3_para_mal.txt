യാദൃച്ഛികമായി വല്ല അത്യാവശ്യത്തിനും പത്താക്കയില്ലാതെ മുറിവിട്ട്‌
പുറത്തിറങ്ങേണ്ടി വരുന്ന എത്രയധികം നിര്‍ഭാഗ്യവാന്മാരെ പൊതുസ്ഥ
ലത്തും ചന്തയിലും മസ്ജിദിനു മുന്നിലും ഒക്കെയിട്ട്‌ കൈയോടെ പിടികൂടി
ജയിലിലാക്കിയ കഥകള്‍ എത്രയെണ്ണം ഈ ദിവസങ്ങള്‍ക്കിടയില്‍ ഞങ്ങള്‍
കേട്ടിരിക്കുന്നു. എന്നാല്‍ അതേ ആഗ്രഹത്തോടെ എത്ര ദിവസമായി ഞങ്ങള്‍
ബത്തയിലെ പച്ചക്കറിച്ചന്തയിലൂടെയും മിന്‍ചന്തയിലൂടെയും പൊതുവഴി
യിലൂടെയും നടക്കുന്നുവെന്നോ... എത്ര മുത്തവമാര്‍ ഞങ്ങളെ കടന്നു
പോയി. ആരും ഞങ്ങളെ തടഞ്ഞില്ല. എത്ര പോലീസുകാരുടെ മുന്നില്‍
ഞങ്ങള്‍ ചെന്നുപെട്ടു. ആരും ഞങ്ങളെ പരിശോധിച്ചില്ല. എന്തിന്‌ പല മസ്ജി
ദുകള്‍ക്കു മുന്നിലും പല നേരത്തും ഞങ്ങള്‍ നമസ്കാരത്തിനു കൂടാതെ
ചുറ്റിക്കറങ്ങി നടന്നു. എന്നിട്ടുകൂടി ആരും ഞങ്ങളെ ഗനിക്കുന്നതേയില്ല.
ഒരു ദിവസം (്രദ്ധയാകര്‍ഷിക്കട്ടെ എന്നുകരുതി ഞാനൊരു പോലീസുകാ
രന്റെ കാലില്‍തട്ടി വീഴുന്നതുപോലെ അഭിനയിക്കുകകുടി ചെയ്തു. അയാള്‍
എന്നെ പിടിച്ച്‌ പരിശോധിക്കുന്നതിനു പകരം എന്നെ പിടിച്ചെഴുന്നേല്പിച്ച്‌
അള്ളാഹുവിന്റെ നാമത്തില്‍ ക്ഷമ ചോദിച്ച്‌ എന്നെ നിഷ്കരുണം പറഞ്ഞ
യയ്ക്കുകയാണ്‌ ചെയ്തത്‌. ആഗ്രഹിക്കുമ്പോള്‍ നിര്‍ഭാഗ്യങ്ങള്‍പോലും
നമ്മെ തേടിവരാന്‍ മടിക്കുന്നു എന്നത്‌ എത്ര കഷ്ടമാണ്‌, അല്ലേ... ?

ഒടുവില്‍ നിവൃത്തിയില്ലാതെയാണ്‌ ഈ പോലീസ്‌ സ്റ്റേഷന്റെ മുന്നില്‍
വന്നു നില്ക്കാന്‍ തീരുമാനിച്ചത്‌. എന്നിട്ടും ഫലമില്ല. ഏറെനേരം കഴിഞ്ഞ
പ്പോള്‍ പാറാവുകാരെ മറികടന്ന്‌ പോലീസ്‌ സ്റ്റേഷനുള്ളിലേക്ക്‌ കയറിച്ചെ
ല്ലാന്‍ ഞങ്ങള്‍ തീരുമാനിച്ചു. ഹമീദില്‍നിന്ന്‌ അങ്ങനെ ഒരു ആശയം വന്നതും
ഞാനതു കേള്‍ക്കാന്‍ കാത്തിരുന്നതുപോലെ എഴുന്നേറ്റ്‌ ഒരു നടപ്പുവച്ചു
കൊടുത്തു. ഇനിയും കാത്തിരിക്കാന്‍ എനിക്കു വയ്യായിരുന്നു... ഗേറ്റിലെ
നീളന്‍ ഇരുമ്പുദണ്ഡ്‌ മുറിച്ചുകടന്നതും പുസ്തകവായനക്കാരന്‍ രണ്ടാം
പാറാവ്‌ കണ്ണുയര്‍ത്തി ഞങ്ങളെ പിന്നില്‍നിന്നും വിളിച്ചു. മുദീറിനെ
കാണണം എന്നു പറഞ്ഞുകൊണ്ട്‌: ഞാന്‍ പാറാവുകൂടിനടുത്തേക്കു ചെന്നു.
പൊയ്ക്കൊള്ളാന്‍ കൈകാണിച്ചുകൊണ്ട്‌ രണ്ടാം പാറാവ്‌ വീണ്ടും പുസ്തക
ത്തിലേക്കു തിരിഞ്ഞു.

നീളന്‍ പടിക്കെട്ടുകളും ഖുറാന്‍ വചനങ്ങള്‍ ആലേഖനം ചെയ്ത
വിസ്താരമേറിയ വാതില്‍പ്പാളികളും കടന്ന്‌ ഞങ്ങള്‍ പോലീസ്‌
സ്റ്റേഷനുള്ളിലേക്കു. ചെന്നു. തോരണങ്ങള്‍പോലെ നിറയെ പേപ്പറുകള്‍
“കുത്തിയ ഒരു നോട്ടീസ്‌ ബോര്‍ഡിനു താഴെ കുറെ പോലീസുകാര്‍ വട്ടം
കൂടിയിരുന്ന്‌ ഖുബൂസ്‌ കഴിക്കുകയും കാവ കുടിക്കുകയും വലിയവായില്‍
വര്‍ത്തമാനം പറയുകയും ചെയ്യുന്നു. അവിടത്തെ കാരണ്ടറിനു മുന്നില്‍
ഞങ്ങള്‍ പതുങ്ങി നൂന്നു. വര്‍ത്തമാനത്തില്‍ നിന്നും ഇടയ്ക്കെപ്പോഴോ
കണ്ണെടുത്ത ഒരു പോലീസുകാരന്‍ തീറ്റ നിര്‍ത്താതെതന്നെ പുരികമുയര്‍ത്തി
കാര്യമന്വേഷിച്ചു.
